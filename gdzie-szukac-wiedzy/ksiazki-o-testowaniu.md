---
description: 'http://bit.ly/TO-ksiazki'
---

# Książki o testowaniu

### Książki o testowaniu oprogramowania po polsku:

{% hint style="warning" %}
Są to linki referencyjne z portalu buybox.
{% endhint %}

* Glenford J. Myers, Corey Sandler, Tom Badgett, Todd M. Thomas - [**Sztuka testowania oprogramowania**](https://buybox.click/4917/buybox.html?oid=3068713);  
* James A. Whittaker, Jason Arbon, Jeff Carollo - [**Testuj oprogramowanie jak Google**](https://buybox.click/4917/buybox.html?oid=4555220);  
* Adam Roman - [**Testowanie i jakość oprogramowania. Modele, techniki, narzędzia**](%20https://buybox.click/4917/buybox.html?oid=29569915);  
* Red. Adam Roman, Karolina Zmitrowicz - [**Testowanie oprogramowania w praktyce. Studium przypadków**](https://buybox.click/4917/buybox.html?oid=7650129); 
* Red. Adam Roman, Karolina Zmitrowicz - [**Testowanie oprogramowania w praktyce. Studium przypadków 2.0**](https://buybox.click/4917/buybox.html?oid=29569933) 
* Red. Adam Roman, Karolina Zmitrowicz - [**Inżynieria wymagań. Studium przypadków**](https://buybox.click/4917/buybox.html?oid=23316085);

* Radosław Smilgin - [**Dane testowe. Teoria i Praktyka**](https://buybox.click/4917/buybox.html?oid=3082736);  
* Radosław Smilgin - [**Zawód tester**](https://buybox.click/4917/buybox.html?oid=4702771);  
* Karolina Zmitrowicz - [**Jakość projektów informatycznych Rozwój i testowanie oprogramowania**](https://buybox.click/4917/buybox.html?oid=4973400);  
* Karolina Zmitrowicz - [**Tester oprogramowania. Przygotowanie do egzaminu z testowania oprogramowania**](https://buybox.click/4917/buybox.html?oid=4662933);  
* Linz Tilo - [**Testowanie w procesie Scrum. Przewodnik po zarządzaniu jakością oprogramowania w świecie programowania**](https://buybox.click/4917/buybox.html?oid=3089991);  
* Rafał Pawlak - [**Testowanie oprogramowania. Podręcznik dla początkujących**](https://buybox.click/4917/buybox.html?oid=3288447);  
* Adam Roman - [**Statyczne testowanie oprogramowania**](https://buybox.click/4917/buybox.html?oid=4086135);  
* Jez Humble, David Farley - [**Ciągłe dostarczanie oprogramowania. Automatyzacja kompilacji, testowania i wdrażania**](https://buybox.click/4917/buybox.html?oid=3516129);  
* Bogdan Bereza-Jarociński, Bolesław Szomański - [**Inżynieria oprogramowania. Jak zapewnić jakość tworzonym aplikacjom**](https://buybox.click/4917/buybox.html?oid=3080688)**;** 
* Wiszniewski Bogdan, Bereza-Jarociński Bogdan - [**Teoria i praktyka testowania programów**](https://buybox.click/4917/buybox.html?oid=15353453);  
* Ron Patton - **Testowanie Oprogramowania**;

Zastanawia mnie fakt jak wielu poznałem testerów, którzy nie przeczytali jeszcze ani jednej książki o testowaniu oprogramowania.  
Część z nich ma dobrych kilka lat doświadczenia na karku. Nie twierdzę oczywiście, że nie czytając książek o testowaniu nie można stać się dobrym testerem \(odrębnym tematem jest równoczesny brak znajomości i widoczny brak chęci znania jakiegokolwiek bloga\). Czy też, że czytając książki nagle staniemy się lepszym testerem.

Jestem jednak zdania, że nie czytając zamykamy sobie furtkę do prostego i przyjemnego odkrywania kolejnych pokładów wiedzy na temat testowania. Zarówno w perspektywie naszej świadomości jak i zasobów wiedzy, które możemy posiąść. Może być to kartą przetargową między \(możliwe, że często przypadkowym\) zamknięciem się na nową wiedzę a ciągłym rozwijaniem się w kierunku bycia lepszym testerem.

Co rozumiem poprzez zamykanie się na nową wiedzę?  
Kogo uznaję za osobę zamkniętą na nową wiedzę?

Przykładowo testera aplikacji mobilnych z 5 letnim doświadczeniem, który na prośbę o wymienienie listy mobilnych systemów operacyjnych, które zna odpowiada w te słowa: _"hmmm Android... Apple? No i coś od Microsoftu chyba?"_

Lub testera obdarzonego 4 letnim doświadczeniem, który nie wie, że istnieją książki o testowaniu oprogramowania a na pytanie o to czy czyta blogi testerskie odpowiada ochoczo: _"Tak!"_. Jednak na prośbę o wskazanie kilku przykładowych błądzi oczami po suficie mrucząc: _"testerzy...org?"_

Nie odnoszę się tutaj do sytuacji takich jak niemożność przypomnienia sobie adresu konkretnego bloga czy tytułu książki. Odnoszę się do sytuacji w których ktoś faktycznie nie zna żadnej książki, ponieważ żadnej nie przeczytał. I sytuacji w której ktoś tak naprawdę nie śledzi żadnych blogów \(czyta blogi a jednak nie potrafi przypomnieć sobie ani adresu, ani nazwy, ani autora czy niestety treści ani jednego wpisu czy bloga - to może sugerować, że jednak nie do końca czytuje\), tylko chce polepszyć własny wizerunek w czyichś oczach. Na przykład podczas rozmowy rekrutacyjnej.

Są to autentyczne rozmowy, które odbyłem w trakcie rozmów rekrutacyjnych, na meetupach, konferencjach, przy kawie i przy wielu innych okazjach. Są uproszczone, odnoszą się do co najmniej kilkudziesięciu sytuacji.  
Czy mam przez to negatywne zdanie o kimkolwiek z kim odbyłem taką rozmowę? W żadnym wypadku!  
To nie świadczy o nich źle. To pokazuje jak wiele mogą jeszcze się nauczyć, jak wiele mogą odkryć, na ile tematów mogą wyrobić sobie opinię dzięki przyjemnej czynność, którą można potraktować jako formę odpoczynku.

Nie twierdzę oczywiście, że ktoś jest jest złym testerem mobilnym \(webowym, sprzętowym etc.\) jeśli nie zna innych systemów operacyjnych nawet z nazwy choćby i mając kilka lat doświadczenia. Daleki jestem od oceniania umiejętności w taki sposób. Taka osoba może nadal wykonywać swój zakres obowiązków najlepiej pod słońcem i otrzymywać co roku nagrody dla najlepszego i najlepiej zmotywowanego pracownika w całej firmie.

To, co do tej pory napisałem może brzmieć negatywnie, marudząco wręcz. Chciałbym jednak zwrócić tym uwagę osób, które nie inwestują czasu i chęci w swój rozwój. Nauka potrafi być fajna a testowanie oprogramowania potrafi nakręcić :\)

Dajcie szanse jakiejś książce.  
Są promocje, ebooki lub używane egzemplarze. Nie będzie to kosztowało wiele.

Dla osób zainteresowanych \(zapewne cząstkowa\) lista pozycji o które można wzbogacić swoje biurko lub półkę szukając kołysanki do poduszki. Kolejność książek jest przypadkowa a wymieniona lista składa się po prostu z większości pozycji w których jestem posiadaniu, więc wiem, że są możliwe do zdobycia.

Dla ułatwienia pod częścią książek znajduje się link z wynikami wyszukiwania najtańszych cen z większości portali \(w tym oczywiście strony producentów, TaniaKsiazka, EbookPoint, Allegro, Ceneo itd.\).



